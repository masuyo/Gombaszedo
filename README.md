# Gombaszedo
************************************************************************************************************************************
Prog1 féléves feladat
************************************************************************************************************************************

Józsi bácsi hétvégénként nagy szeretettel jár a közeli erdőbe gombászni. Valamelyik hátizsákjával szokott elindulni, 
és ebbe a zsákba próbál meg minél több gombát szedni. Az erdőben háromféle gomba terem meg: Csiperke, Rókagomba és Lila pereszke. 
Józsi bácsi az évek során a következő módszert alakította ki a gombák leszedésére:

A. Mindaddig nem szed Lila pereszkét, amíg még van az erdőben Csiperke gomba.

B. Először mindig a legnagyobb (legnehezebb) gombát szedi le (persze, ha ez nem ütközik az A. ponttal).

C. Azonos súlyú gombák esetén először Csiperké(ke)t, majd a Rókagombá(ka)t, és legvégül a Lila pereszkéket szedi le.

Ha adott az erdő gombaállománya (minden gomba súlya dekagrammban és fajtája), és Józsi bácsi hátizsákjának kapacitása 
(azaz hány dekagramm gombát képes a zsákban tárolni) határozzuk meg, hogy hány dekagramm gombát tud (és ezekből fajtánként mennyit) 
leszedni. Tudjuk azt is, hogy Józsi bácsi nem vág ketté gombát, azért, hogy a zsákja még jobban tele legyen 
(tehát csak egész gombák vannak a zsákban). Ha egy nagyobb gomba már nem fér bele a zsákba, azt kihagyja. 
Készítsen programot a gombák zsákba pakolására! A GOMBA.BE állomány első sorában a gombák száma van (maximum 1000), 
a másodikban pedig a zsák kapacitása (maximum 100 000), a többi sor mindegyikében egy gomba jellemzői vannak: a fajta 
(a következő karakterek valamelyike: C, R vagy L) és a súly dekagrammban (1 és 100 között) egy szóközzel elválasztva. 
A GOMBA.KI állományba a leszedett gombák darabszámát és súlyát kell írni (egy szóközzel elválasztva).
Az első sorba az összes leszedett gomba, a másodikban csak a csiperke, a harmadikban a rókagomba, 
a negyedikben pedig a lila pereszke darabszámát és a súlyát.

************************************************************************************************************************************

